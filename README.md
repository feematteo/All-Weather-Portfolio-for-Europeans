# All-Weather-Portfolio-for-Europeans


Negli ultimi decenni, il settore degli investimenti finanziari ha subito significative trasformazioni, 
spinto dalla crescente globalizzazione dei mercati e dall'emergere di nuove opportunità e sfide. In 
questo scenario, l'analisi e la gestione dei portafogli di investimento sono diventate fondamentali 
per gli investitori, sia individuali che istituzionali. 
Ray Dalio, fondatore di Bridgewater Associates, uno dei principali hedge fund al mondo, è una 
f
 igura di primo piano nel campo degli investimenti. Ha ideato una strategia di investimento nota 
come "Portafoglio All Weather", famosa per la sua capacità di adattarsi a diverse condizioni di 
mercato e oggetto di numerose discussioni e analisi. In questa tesi, ci focalizzeremo sull'analisi 
approfondita del Portafoglio All Weather di Ray Dalio, esaminando le sue performance, i rischi 
correlati e i rendimenti ottenuti. 
L'obiettivo è condurre un'analisi dettagliata che permetta di comprendere in maniera esaustiva 
come il Portafoglio All Weather si sia comportato nel tempo e come abbia reagito alle variazioni 
delle condizioni di mercato. Nello specifico, lo confronterò con l'indice azionario statunitense di 
riferimento, l'SP500, per valutare la sua capacità di generare rendimenti competitivi. 
In seguito, procederò con un'analisi critica che esaminerà le possibili debolezze del Portafoglio All 
Weather, focalizzandomi sui potenziali limiti dal punto di vista di un investitore europeo. Per 
rispondere a queste sfide, presenterò un approccio innovativo, chiamato "All Weather 2.0", 
progettato appositamente per soddisfare le necessità degli investitori europei. Esplorerò come 
questo nuovo portafoglio si confronti con l'SP500, analizzando in profondità i rischi e i rendimenti 
correlati. Inoltre, studierò gli eventuali adattamenti per gestire l'impatto delle materie prime e 
l'inclusione di economie emergenti, ponendo particolare attenzione alla Cina, riconosciuta come la 
nuova superpotenza economica.


Idea presa e rielaborata da Pietro Michelangeli, Tesi triennale di Gaia De Mare
